[<- До підрозділу](README.md)

# Виконання робочої документації згідно СПДБ (ДСТУ Б А.2.4)

## 1. Загальні поняття

Розроблення системи автоматизації пов'язано з рядом різноманітних робіт які стосуються різних сфер. Тому роботи і відповідно супровідна проектна документація стосується будівництва, конструювання та програмування, що охоплює різні групи стандартів. У цій лекції буде розглядатися частина, яка стосується технологічної частини, що у свою чергу відноситься до будівельних робіт. Ще з часів радянської епохи, це регламентується стандартами групи проектної документації для будівництва.      

Система проектної документації для будівництва (СПДБ ) – це комплекс нормативних організаційно-методичних документів, що установлюють загальнотехнічні вимоги, необхідні для розроблення, обліку, зберігання і застосування проектної документації для будівництва об'єктів різного призначення. Загальні положення описані в ДСТУ Б А.2.4-5:2009, де в загальному тільки перелік стандартів.

Основі вимоги до проектної та робочої документації на будівництво, реконструкцію, модернізацію та ліквідацію будівель описані в ДСТУ Б А.2.4-4:2009. До складу робочої документації у загальному випадку включають:

- **робочі креслення**, що призначені для виконання будівельних і монтажних робіт;

- робочу документацію на будівельні вироби згідно з ДСТУ Б А.2.4-7;

- за необхідності **ескізні креслення** загальних видів нетипових виробів: документ, що означує вихідну конструкцію нетипового виробу, містить спрощене зображення, основні параметри та технічні вимоги до виробу в обсязі вихідних даних (завдання), які необхідні для розроблення конструкторської документації згідно з ДСТУ Б А.2.4-11;

- **специфікації обладнання**, виробів та матеріалів: це текстовий проектний документ, що означує склад обладнання, виробів і матеріалів, і при­значений для комплектування, підготовки та здійснення будівництва, та виконується згідно з ДСТУ Б А.2.4-10;

- іншу документацію, яка додається і що передбачена відповідними стандартами Системи проектної документації для будівництва (СПДБ);

- **кошторисну документацію** - зведений кошторисний розрахунок вартості будівництва з об'єктами та локальними кошто­рисними розрахунками, виконаними відповідно до вимог ДБНД.1.1-1 

## 2. Проектна документація

**Проектна документація** - це розроблені та затверджені у встановленому порядку текстові та графічні матеріали, якими визначаються містобудівні, об'ємно-планувальні, архітектурні, конструктивні, технічні, технологічні рішення, а також кошториси об'єктів будівництва. У стандарті ДСТУ Б А.2.4-5:2009 вказують як правильно називати, нумерувати та комплектувати проектну документацію. 

Проектну документацію, призначену для затвердження (стадії ескізний проект (ЕП), техніко-економічне обґрунтування (ТЕО), техніко-економічний розрахунок (ТЕР), проект (П), частина робочого проекту (РП), що затверджується), комплектують у томи, як правило, за окремими розділами (томами), які нумерують. 

Робочі креслення об'єднують у **основні комплекти** за різними марками, які позначають літерними позначеннями. **Марка основного комплекту** - самостійне позначення кожного основного комплекту креслень за видами будівельних та монтажних робіт. Деякі основні комплекти та марки наведені в таблиці 1.

Таб.1. Деякі комплекти робочих креслень. 

| **Найменування основного комплекту робочих креслень** | **Марка** | **Примітка**                                                 |
| ----------------------------------------------------- | --------- | ------------------------------------------------------------ |
| Технологія виробництва                                | ТХ        | -                                                            |
| Технологічні комунікації                              | ТК        | При об'єднанні робочих креслень всіх технологічних комунікацій |
| Водопровід та каналізація                             | ВК        | -                                                            |
| Опалення, вентиляція та кондиціонування               | 0В        | -                                                            |
| Повітропостачання                                     | ПП        | -                                                            |
| Холодопостачання                                      | ХП        | -                                                            |
| Силове електрообладнання                              | ЕМ        | -                                                            |
| Електротехнічні рішення                               | ЕТР       | При об'єднанні робочих креслень електро обладнання та електроосвітлення |
| Автоматизація…                                        | А…        | Три крапки замінюють найменуванням та маркою відповідного основного комплекту робочих креслень |
| Автоматизація комплексна                              | АК        | При об'єднанні робочих креслень різних технологічних процесів та інженерних систем |

Основний комплект робочих креслень будь-якої марки може бути розділений на кілька основних комплектів тієї самої марки з доданням до неї порядкового номера у відповідності з процесом організації будівельних і монтажних робіт, наприклад АБ1; АБ2; КБ1; КБ2, тощо. До складу основних комплектів робочих креслень включають загальні дані за робочими кресленнями, а також креслення і схеми, передбачені відповідними стандартами СПДБ.

На перших аркушах кожного основного комплекту робочих креслень наводять загальні дані за робочими кресленнями, які включають:

- відомість робочих креслень основного комплекту, яка містить послідовний перелік аркушів основного комплекту
- відомість документів, на які посилаються та які додаються, зокрема: креслення типових конструкцій; стандарти, до складу яких входять креслення; документи, розроблені як доповнення до робочих креслень основного комплекту
- відомість основних комплектів робочих креслень
- відомість специфікацій (за наявності в основному комплекті кількох схем розташування)
- умовні позначення, не встановлені державними стандартами, і значення яких не вказані на інших аркушах основного комплекту робочих креслень;
- загальні вказівки, зокрема: підставу для розроблення робочої документації (затверджена попередня стадія проекту­вання), записи про розроблення згідно норм, результати перевірки; відомість про інтелектуальну власність і т.ін   
- інші дані, передбачені відповідними стандартами СПДБ.

До схеми розташування елементів збірної конструкції, до креслень установок (блоків) технологічного, санітарно-технічного та іншого обладнання складають специфікацію. **Специфікація обладнання** - текстовий проектний документ, що визначає склад обладнання, виробів і матеріалів, і при­значений для комплектування, підготовки та здійснення будівництва.

Крім ДСТУ Б А.2.4-4:2009 є окремі стандарти на склад і правила виконання робочих креслень для різних типів систем, зокрема:

- опалення, вентиляції і кондиціонування повітря підприємств, будівель і споруд різного призначення - ДСТУ Б А.2.4-41:2009
- водопостачання і каналізація та зовнішніх мереж - ДСТУ Б А.2.4-31:2008
- водопроводу і каналізації - ДСТУ Б А.2.4-32:2008
- газопостачання для внутрішніх пристроїв - ДСТУ Б А.2.4-25:2008
- газопостачання для зовнішніх пристроїв - ДСТУ Б А.2.4-26:2008
- мережі теплові (тепломеханіча частина) - ДСТУ Б А.2.4-28:2008
- 

Це незавершена лекція і потребує доопрацювання.





Теоретичне заняття розробив [Прізвище або нік розробника Імя](https://github.com). 
