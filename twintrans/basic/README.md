# Поняття цифровізації та цифрової трансформації                              

Вивчаючи нові підходи до виробництва, сучасна промисловості, яку прийнято називати Індустрія 4.0 а зараз Індустрія 5.0, надає компаніям іншу економічну модель, керовану новими технологіями. Тепер діяльність підприємства виходять за межі внутрішньо-організаційних викликів, так як оптимізація процесів відбувається на усьому ланцюжку доданої вартості, які у більшості випадків виходять за рамки одного підприємства. 

Нові технології, які прийнято відносити до технологій Індустрії 4.0, так чи інакше приводять до необхідності роботи з даними у цифровому форматі. Перетворення даних в цифровий формат та їх використання часто по різному називають та трактують. Три терміни, які, як правило, помилково використовуються як синоніми це оцифрування (Digitization), цифровізація (digitalization) та цифрова трансформація (digital transformation). Однак, вони мають відмінне означення, які наведені нижче:

- **Оцифрування (Digitization)** – це перетворення будь-якої інформації у цифрову форму. Найпростішим прикладом оцифрування є перетворення рукописного, машинописного або «паперового» тексту в цифрову форму. Наприклад, завдяки оцифруванню фахівець з обслуговування обладнання (сервісний технік)  зможе легко отримати доступ до всіх файлів клієнта, звітів про ремонт і посібників в цифровому форматі, де б вони не були. Саме по собі оцифрування не обов’язково приносить грошову вигоду (економію чи заробіток). Тим не менш, оцифрування є обов'язковим кроком, необхідним для просування на шляху цифрової трансформації.
- **Цифровізація (digitalization)** означає використання цифрових технологій у конкретних операціях і їхній вплив, як правило, з точки зору економіки. Наприклад, цифровізація процесу зменшує кількість часу та зусиль людини на дії з низькою доданою вартістю. Іншими словами, у той час як оцифрування є лише перенесенням інформації в цифрову форму, цифровізація — це процес, завдяки якому оцифрована інформація приносить прибутки. Повертаючись до прикладу сервісного техніка, централізована інформація про історію продукту та клієнтів (попередні проблеми, історія заміни, онлайн-інструкції, контакти з клієнтами тощо) може допомогти технікам досягти налагодження з першого разу, сприяючи більш гладкому та ефективнішому обслуговуванню. У даному випадку технічний спеціаліст уникає попередньої консультації з величезною кількістю застарілих документів, щоб отримати глибоке розуміння потенційних рішень і труднощів клієнта ще до візиту на місце.
- **Цифрова трансформація (Digital transformation)** — це менталітет націленості організації (підприємства, об'єднання, галузі) на перехід до використання цифрових технологій, які охоплюють всі аспекти бізнесу, незалежно від його типу. Цифрова трансформація призводить до створення абсолютно нових ринків, клієнтів і компаній, тобто їх можливостей, процесів, доходів і операційних моделей. Цифрова трансформація передбачає не стільки зміни в організації окремих проектів, а скоріше наскрізний вплив на всю організацію. Це базується на розробці нових бізнес-моделей, оптимізацію операцій, вихід на нові ринки та руйнівну зміну операцій. У результаті цифрова трансформація може створити нові джерела прибутку, а також значно заощадити найцінніші корпоративні ресурси: гроші та час. Нижче наведено деякі приклади ініціатив, які в поєднанні можуть привести до переходу до цифрової трансформації у сфері обслуговування технічних засобів:
  - *Прогнозне технічне обслуговування*: вимірювання ключових показників (наприклад, зносу, тиску, температури), щоб уникнути непотрібних візитів, попередньо знаючи стан інфраструктури, планувати заміну деталей, прогнозувати несправності тощо.
  - *Використання штучного інтелекту для планування обслуговування*: оптимізоване програмне забезпечення для розподілу обслуговування технічних засобів, яке за допомогою штучного інтелекту призначає найкваліфікованішого техніка на основі його досвіду, навичок і розташування клієнта.
  - *Використання доповненої реальності при обслуговуванні*: використання відеоуроків і посібників в доповненій реальності, щоб керувати рухами техніків і допомагати їм швидше вирішувати складні проблеми, з якими вони можуть зіткнутися.
  - *Краудсорсинг*: застосування економіки спільного використання в секторі технічних послуг. Група сертифікованих фрілансерів, які працюють віддалено, командою керують онлайн (програмне забезпечення для керування винагородами, розподілу персоналу, контролю якості послуг, керування онлайн-навчаннями та протоколами тощо).

Тобто:

- оцифровується інформація, 
- цифровізуються процеси та ролі, які складають діяльність бізнесу, 
- проводиться цифрова трансформація організації та її стратегій. 

Процеси цифрової трансформації також називається **цифровим переходом** підприємства, об'єднання або цілих галузей.  

У поточному періоді І4.0 порівняно з іншими промисловими революціями є певні особливості, які можна використати для покращення бізнесу, зокрема: 

1. Такі технології, як роботизовані програми, штучний інтелект, віртуальна реальність, Інтернет речей, розвиваються з запаморочливою швидкістю. Крім того, ці технології не розвиваються ізольовано. Навпаки, вони взаємодіють одна з одною, що призводить до експоненціального зростання їхніх можливостей.
2. Об’єднання цих технологій також призводить до нових бізнес-моделей, оскільки вони дозволяють різними способами взаємодії з клієнтами, користувачами чи зацікавленими сторонами. Технології дозволяють отримати кращий досвід у формуванні ціннісних пропозицій, при виробництві та зберіганні, кращий досвід у маркетингу та електронній комерції, нові канали розподілу та зв’язку з клієнтами, а також з ключовими партнерами та постачальниками, широке налаштування та високу сегментацію (уможливлення гіперперсоналізованих пропозицій) і т.д.
3. Через глибокі соціально-демографічні та культурні зміни також змінюються очікування та поведінка людей щодо пошуку, купівлі та споживання товарів. Наприклад, на ринок праці виходять міленіали, особиста ідентичність визначається та підтримується через соціальні мережі тощо. Це також варто використовувати у своїх бізнес процесах. 

У поєднанні ці три чинники створюють нестримний і самопідсилювальний потік, який посилює та прискорює один одного: масове використання технологій прискорює розробку та впровадження нових технологій.

Коли ви плануєте підготуватися до цифрового переходу, головною вимогою є подумати про цифровізацію, яка є першим кроком. У свою чергу вона вплине на продуктивність багатьох функцій підприємства. 

Цифрову революцію неможливо зупинити. Для компаній це створює нові можливості, а також виклики. Здійснюючи цифрову трансформацію, компанії отримують кращі позиції, щоб відповідати дедалі вимогливішим очікуванням клієнтів, зацікавлених сторін і співробітників.

Хорошим прикладом компаній, які успішно використовують нові можливості  є так звані «Єдинороги» — псевдонім, який застосовують до приватних стартапів, вартість яких перевищує 1 мільярд доларів — уже не є таким міфічним за своєю природою. Технологічні та оцифровані підприємства лідирують у [клубі єдинорогів](https://en.wikipedia.org/wiki/List_of_unicorn_startup_companies) завдяки їхній здатності працювати в невизначених середовищах і схильності приймати та робити ставку на надзвичайно руйнівні технології.

Матеріал підготовив [Олександр Пупена](https://github.com/pupenasan). 